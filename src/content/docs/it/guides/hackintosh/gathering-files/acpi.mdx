---
title: ACPI
description: SSDT da aggiungere alla EFI del tuo Hackintosh.
---

import Aside from '~/components/Aside.astro';

<Aside type="tip">
`Advanced Configuration and Power Interface` (ACPI) è uno standard aperto che i sistemi operativi possono usare per rilevare e configurare le componenti hardware del computer, eseguire attività di gestione alimentazione (ad es. spegnere un controller USB), configurazione automatica (ad es. Plug and Play, sostituzione a caldo) e monitoraggio di stato.

I produttori possono fare verifiche del sistema operativo, di solito per disattivare periferiche e altre funzionalità su sistemi operativi che non decidono di supportare.

La tabella ACPI principale è il `DSDT` (Differentiated System Description Table), che definisce la maggior parte delle periferiche. Poi abbiamo gli `SSDT` (Secondary System Description Tables), che aggiungono proprietà aggiuntive (ad es. il metodo `_PRW` (Power Resources for Wake), periferiche aggiuntive, la disattivazione di periferiche in base a delle condizioni, ecc.

La maggior parte dei firmware hanno le periferiche definite nel `DSDT` e usano alcuni `SSDT` per regolare valori in base all'hardware installato e/o alle impostazioni del BIOS. Se vuoi scoprire di più su ACPI, puoi leggere il documento `ACPI Specification` elencato in [UEFI Forum specifications](https://uefi.org/specifications).
</Aside>

## Scaricare SSDTTime

<Aside type="note" title="Lo sapevi?">
Precedentemente, questi SSDT dovevano essere scritti manualmente, ma ora esistono strumenti automatizzati per questo processo. [`SSDTTime`](https://github.com/corpnewt/SSDTTime) verrà usato in questa guida.
</Aside>

Dato che `SSDTTime` non ha alcuna release ed è un progetto Python, scarica il codice sorgente cliccando su `Code` e successivamente `Download ZIP`.

![SSDTTime download page](~/assets/SSDTTimeDownload.png)

## Eseguire SSDTTime

Dopo aver estratto l'archivio, gli utenti Windows dovranno eseguire `SSDTTime.bat`.

Gli utenti Linux dovranno aprire un terminale nella cartella `SSDTTime`/`SSDTTime-master` appena estratta, per poi eseguire `python3 SSDTTime.py`. **Assicurati di avere Python 3 installato.**

Gli utenti macOS dovranno eseguire `SSDTTime.command`.

Dopo aver eseguito lo strumento, esso scaricherà automaticamente `iASL`, che (de)compila le tabelle ACPI. Successivamente ti dovrebbe essere presentata la seguente schermata.

![SSDTTime console](~/assets/SSDTTimeConsole.png)

### Specificare l'ACPI del sistema di destinazione

Seleziona l'opzione `P` sul sistema di destinazione per recuperare le tabelle ACPI necessarie per le operazioni di `SSDTTime`.

Se non stai eseguendo `SSDTTime` dal sistema di destinazione, seleziona invece `D` per scegliere la cartella con le tabelle ACPI recuperate dal sistema di destinazione.

Il software dovrebbe ora mostrare le tabelle ACPI in alto come nella schermata sottostante.

![SSDTTime](~/assets/SSDTTimeConsole_ACPILoaded.png)

### Generare gli SSDT

<Aside type="note">
La maggior parte di queste patch dovrebbe essere applicata solo su macOS e non dovrebbe interferire su altri sistemi operativi.
</Aside>

<details>
<summary>Informazioni sulle opzioni</summary>

Al momento della scrittura, ci sono 12 opzioni disponibili

- `FixHPET`

  Corregge i conflitti `IRQ` (Interrupt Request) nelle tabelle ACPI. Questi conflitti possono inibire il funzionamento di hardware quale l'audio.

  <Aside type="danger">
  Non usare questa opzione per sistemi AMD, in quanto potrebbe portare più danni che benefici (trackpad non funzionante, ecc).
  </Aside>

- `FakeEC`

  Crea un dispositivo Embedded Controller falso per permettere a macOS di funzionare correttamente **e** disattiva l'EC originale.

- `FakeEC Laptop`

  Crea un dispositivo Embedded Controller falso per permettere a macOS di funzionare correttamente, ma **non** disattiva l'EC originale, perché i portatili lo richiedono per lo stato della batteria, per i tasti funzione, ecc.

- `USBX`

  Crea un dispositivo USBX che contiene proprietà di alimentazione USB necessarie per un funzionamento corretto. Anche questo richiede un dispositivo EC valido.

- `PluginType`

  Imposta la proprietà `plugin-type` a `1` sul primo core della CPU, attivando `X86PlatformPlugin`, che permette la gestione dell'alimentazione per CPU e GPU (il supporto può variare).
  Inoltre, ridefinisce i processori con oggetti `Processor` invece di oggetti `Device` se necessario, dato che macOS non supporta lo standard più recente.

- `PMC`

  Definisce il dispositivo `PMCR` su sistemi che non lo hanno per permettere il supporto nativo all'`NVRAM`.

- `RTCAWAC`

  Disabilita il nuovo `AWAC` (Alarm Wake ACPI Clock), attivando invece l'`RTC` (Real-Time Clock).

- `USB Reset`

  Disattiva i dispositivi `RHUB` nell'ACPI per tutti i controller USB per permettere a macOS di enumerare correttamente le porte USB su sistemi con un'ACPI difettoso.

- `PCI Bridge`

  Definisce i bridge PCI per un percorso periferica specificato, in quanto alcuni dispositivi non hanno i bridge PCI definiti, il che non permetterà a OpenCore di caricare proprietà inserite nella chiave `DeviceProperties` all'interno della configurazione.

- `PNLF`

  Crea un dispositivo `PNLF` falso con un `_UID` selezionabile dall'utente (che in poche parole è il profilo che usa) per permettere il controllo nativo della luminosità sui portatili.

  <Aside type="danger">
  A prima vista, può sembrare che questo supporti i portatili AMD, ma non è lo stesso di quello nella pagina di [NootedRed](/it/applehax/nootedred/).
  Usare l'SSDT all'interno della suddetta pagina.
  </Aside>

- `XOSI`

  Falsifica il sistema operativo a Windows, permettendo alle periferiche consentite solo su sistemi non-macOS di essere attive su macOS.

- `Fix DMAR`

  Rimuove regioni di memoria riservata dalla tabella `DMAR`. È necessario per far funzionare certe periferiche come controller Ethernet basati su Intel I225 su sistemi Intel.

  <Aside type="danger">
  Se stai già usando macOS 12.2.1 o una versione più datata e un controller Ethernet basato su Intel I225, dovrai rimuovere `e1000=0` o `dk.e1000=0` dalle tue boot args dopo aver fatto questo.
  </Aside>

</details>

**_Tutti_** i sistemi devono utilizzare i seguenti

- `USBX`,

  Scegli l'opzione **default** (tasto `B`).

- `RTCAWAC`,

  Se il software dice che non ne hai bisogno, salta questo SSDT.

- `PluginType`,
- e `USB Reset`.

I **_desktop_** AMD devono **anche** utilizzare i seguenti

- `FakeEC`.

I **_laptop_** AMD devono **anche** utilizzare i seguenti

- `FakeEC Laptop`,
- `XOSI`,

  Scegli l'opzione **default** (tasto `A`)

- e ogni SSDT relativo alla retroilluminazione necessario, nella pagina di [NootedRed](/it/applehax/nootedred/).

<details>
<summary>Esempio di procedura</summary>
Basata su una scheda madre ASRock B550m Phantom.

![SSDTTime FakeEC Result](~/assets/SSDTTime_FakeEC_Result.png)
![SSDTTime USBX Prompt](~/assets/SSDTTime_USBX_Prompt.png)
![SSDTTime USBX Result](~/assets/SSDTTime_USBX_Result.png)
![SSDTTime PluginType Result](~/assets/SSDTTime_PluginType_Result.png)
![SSDTTime RTCAWAC Result](~/assets/SSDTTime_RTCAWAC_Result.png)
![SSDTTime USB Reset Result](~/assets/SSDTTime_USBReset_Result.png)
![SSDTTime XOSI Prompt](~/assets/SSDTTime_XOSI_Prompt.png)
![SSDTTime XOSI Result](~/assets/SSDTTime_XOSI_Result.png)

</details>

## Copiare i file AML dalla cartella Results

Dopo che hai finito, la cartella `Results` si presenterà simile alla sottostante.

![SSDTTime Results](~/assets/SSDTTimeResults.png)

Ora, copia tutti i file che iniziano con `SSDT` e finiscono in `.aml` dalla radice della cartella `Results` nella cartella `Drive/EFI/OC/ACPI`.

### Unire le patch OC con PatchMerge

Infine, unisci `patches_OC.plist` usando lo script `PatchMerge` incluso con `SSDTTime`. Eseguilo allo stesso modo di `SSDTTime`.

![PatchMerge](~/assets/PatchMerge.png)

Premi `1` per selezionare `Config.plist` creato in uno dei passaggi precedenti, poi trascina e rilascia il tuo `Config.plist` sulla finestra, e premi INVIO.

![PatchMerge after selecting the `Config.plist`](~/assets/PatchMerge_AfterSelect.png)

Successivamente, premi `2` per avviare la procedura di unione.

![PatchMerge after running the merge process](~/assets/PatchMerge_Result.png)

Il `Config.plist` modificato con le patch aggiunte comparirà nella cartella `Results`.

Controlla che sia corretto, poi sostituisci il `Config.plist` originale con quello appena generato.
