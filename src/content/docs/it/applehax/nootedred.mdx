---
title: NootedRed
template: splash
description: L'estensione kernel per iGPU AMD.
hero:
  tagline: L'estensione kernel per iGPU AMD.
  actions:
    - text: GitHub
      link: https://github.com/ChefKissInc/NootedRed
      icon: github
      variant: primary
    - text: Versione nightly
      link: https://nightly.link/ChefKissInc/NootedRed/workflows/main/master/Artifacts.zip
      icon: external
      variant: secondary
next: false
prev:
  link: /it/applehax/
  label: AppleHax
---

import Aside from '~/components/Aside.astro';

## iGPU supportate

Tutta la famiglia Vega Raven ASIC (`Ryzen 1xxx (Athlon Silver/Gold)` fino a `5xxx`, e serie `7x30`).

## Compatibilità macOS

NootedRed è compatibile con `macOS 10.15` fino a `macOS 26`.

Non è possibile andare prima di `macOS 10.15` dato che la logica per le GPU integrate e il codice `rDNA` (usati per `DCN` e `VCN`) sono stati introdotti in quella versione.

## Prerequisiti

- Una EFI OpenCore configurata seguendo la nostra guida.
- Il tuo PC non deve avere una GPU dedicata AMD `GCN 5` o `rDNA`.
  - Queste possono essere disabilitate utilizzando la boot arg `-wegnoegpu` o la proprietà periferica `disable-gpu`.
- Aumentare le dimensioni della VRAM.
  - Minimo `512MiB`, `1GiB+` per un funzionamento corretto.
- Disattivare Avvio Legacy, conosciuto anche come CSM.
  - Altrimenti incontrerai kernel panic con errori come `Failed to get VBIOS from VRAM`.
- Rimuovi `WhateverGreen.kext` o `NootRX.kext`.
  - Questo kext fa conflitto con essi.
- Usa un SMBIOS tra i seguenti: `MacBookPro16,3`, `iMac20,1` or `iMacPro1,1`.
  - `MacPro7,1` potrebbe provocare una schermata nera.
- Esegui gli aggiornamenti di macOS (quelli minori, non è necessario andare, ad esempio, da `macOS 11` a `macOS 12`).

## Retroilluminazione

Di solito funziona solo sui portatili.

- [`SSDT-PNLF.aml`](/Extras/SSDTs/SSDT-PNLF.aml)
- [`SSDT-ALS0.aml`](/Extras/SSDTs/SSDT-ALS0.aml) se non hai nessun sensore di luce ambientale
- [`SMCLightSensor.kext`](https://github.com/Acidanthera/VirtualSMC)
- [`BrightnessKeys.kext`](https://github.com/Acidanthera/BrightnessKeys) per il controllo della luminosità da tastiera (alcuni produttori potrebbero richiedere kext SMC personalizzati)

## Domande frequenti

<Aside type="danger">
Questa lista non è esaustiva, per maggiori informazioni dovresti controllare i [problemi](https://github.com/ChefKissInc/NootedRed/issues), eventualmente anche le discussioni.
</Aside>

### Cosa è successo alla cronologia dei commit? Prima non c'erano tipo mille commit, effettuati nell'arco di tanti anni?

Una "controversia" con due ex membri del team. Non contribuivano molto al progetto e fu deciso che non avrebbero dovuto guadagnare pubblicità grazie a esso.

### Resto bloccato su una schermata nera o il PC si riavvia dopo la schermata nera su Catalina

Aggiorna il kext. Se ancora vedi una schermata nera proprio prima dell'Assistente Installazione, riavvia forzatamente e dovrebbe correggersi.

### L'uscita audio relativa al mio monitor esterno viene visualizzata, ma da essa non esce nessun suono

Problema noto. Ancora non conosciamo il problema; funziona sulla maggior parte dei sistemi. Dovrai avere pazienza per ora (di nuovo).

### Il mio display con HDR si avvia su una schermata nera con retroilluminazione lampeggiante

Disattiva l'HDR dal BIOS, con un tool quale `Smokeless-UMAF` o collegandoti al computer da una postazione remota e facendolo dalle impostazioni di macOS.

### Non è possibile regolare la luminosità del mio schermo OLED

Aggiorna il kext, per supportare questo è stato aggiunto del codice. Se ancora non funziona, per favore contattaci su Telegram.

### Non posso regolare la luminosità su Catalina

Aggiorna il kext; la logica per il controllo della luminosità è stata aggiunta per Catalina.

### Chrome, altri browser basati su Chromium e programmi come Sublime Text causano artefatti grafici insieme ad altri problemi

Problema noto, causa sconosciuta.

Per quanto riguarda i browser, puoi disattivare `GPU Rasterisation` da `chrome://flags` per aggirare il problema o semplicemente usare Safari.

Qualunque altra cosa richiederà probabilmente la disattivazione dell'accelerazione GPU/Hardware.

Se non puoi neanche aprire il browser (basato su Chromium) a causa del problema, puoi aprirlo con un comando del terminale simile al seguente

```sh
open -a Google\ Chrome --args --disable-gpu
```

### Crash e blocchi costanti su macOS Sonoma

La causa della disfunzionalità grafica resta sconosciuta. Il commit più recente dovrebbe avere minimi problemi se hai un'immagine statica come sfondo e non hai una Memoji come avatar dell'account.
